---
ink-acc: pub
ink-block: I
---

## 论语选读

### 学而篇第一

1•1 子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”

1•2 有子曰：“其为人也孝弟，而好犯上者， 鲜矣；不好犯上而好作乱者，未之有也。 君子务本，本立而道生。孝弟也者，其 为仁之本与！”

1•3 子曰：“巧言令色，鲜矣仁！”

1•4 曾子曰：“吾日三省吾身—为人谋而不 忠乎？与朋友交而不信乎？传不习 乎？”

1•8 子曰：“君子不重则不威，学则不固。主忠信，无友不如己者，过则勿惮改。”

1•14 子曰：“君子食无求饱，居无求安，敏于事而慎于言，就有道而正焉。可谓好 学也已。”

1•15 子贡曰：“贫而无谄，富而无骄，何如？” 子曰：“可也。未若贫而乐，富而好礼者也。”子贡曰：“诗云：‘如切如磋，如琢 如磨’，其斯之谓与？”子曰：“赐也， 始可与言诗已矣，告诸往而知来者。”

1•16 子曰：“不患人之不己知，患不知人也。”

### 为政篇第二

2•1 子曰：“为政以德。譬如北辰，居其所而 众星共之。”

2•2 子曰：“诗三百，一言以蔽之，曰思无邪。”

  

2•4 子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”

2•8 子夏问孝。子曰：“色难。有事，弟子服 其劳；有酒食，先生馔：曾是以为孝乎？”

2•10 子曰：“视其所以，观其所由，察其所 安，人焉廋哉？人焉廋哉？”

2•11 子曰：“温故而知新，可以为师矣。”

  

2•12 子曰：“君子不器。”

2•15 子曰：“学而不思则罔，思而不学则殆。”

  

2•17 子曰：“由，诲汝知之乎？知之为知之，不知为不知，是知也！”

2•18 子张学干禄。子曰：“多闻阙疑，慎言 其余，则寡尤；多见阙殆，慎行其余， 则寡悔。言寡尤，行寡悔，禄在其中矣。”

2•22 子曰：“人而无信，不知其可也。大车 无輗，小车无軏，其何以行之哉？”

2•24 子曰：“非其鬼而祭之，谄也；见义不 为，无勇也。”

### 八佾篇第三

3•1 孔子谓季氏:“八佾舞于庭，是可忍也， 孰不可忍也?”

3•8 子夏问曰：“‘巧笑倩兮，美目盼兮，素以 为绚兮’何谓也？”子曰：“绘事后素。” 曰：“礼后乎？”子曰：“起予者商也， 始可与言诗已矣。”

3•20 子曰：“《关雎》，乐而不淫，哀而不伤。”

3•21 哀公问社于宰我。宰我对曰：“夏后氏以松，殷人以柏，周人以栗，曰：使民 战栗。”子闻之，曰：“成事不说，遂事 不谏，既往不咎。”

3•25 子谓《韶》：“尽美矣，又尽善也。”谓 《武》：“尽美矣，未尽善也。

### 里仁篇第四

4•1 子曰：“里仁为美。择不处仁，焉得知？” 4•5 子曰：“富与贵，是人之所欲也；不以其道得之，不处也。贫与贱，是人之所恶 也；不以其道得之，不去也。君子去仁， 恶乎成名？君子无终食之间违仁，造次 必于是，颠沛必于是。”

4•8 子曰：“朝闻道，夕死可矣。”

4•15 子曰：“参乎！吾道一以贯之。”曾子曰： “唯。”子出，门人问曰：“何谓也？” 曾子曰：“夫子之道，忠恕而已矣。”

4•16 子曰：“君子喻于义，小人喻于利。” 4•17 子曰：“见贤思齐焉，见不贤而内自省也。”

4•19 子曰：“父母在，不远游，游必有方。” 4•21 子曰：“父母之年，不可不知也。一则以喜，一则以惧。

4•24 子曰．“君子欲讷于言而敏于行。

4•26 子游曰：“事君数，斯辱矣；朋友数， 斯疏矣。

### 公冶长篇第五

5•1 子谓公冶长：“可妻也，虽在缧绁之中， 非其罪也！”以其子妻之。

5•10 宰予昼寝，子曰：“朽木不可雕也，粪 土之墙不可杇也，于予与何诛？”子曰： “始吾于人也，听其言而信其行；今吾于 人也，听其言而观其行。于予与改是。”

5•11 子曰：“吾未见刚者。”或对曰：“申枨。” 子曰：“枨也欲，焉得刚。”

5•12 子贡曰：“我不欲人之加诸我也，吾亦 欲无加诸人。”子曰：“赐也，非尔所及 也。”

5•15 子贡问曰：“孔文子何以谓之‘文’也？” 子曰：“敏而好学，不耻下问，是以谓之‘文’也。”

5•20 季文子三思而后行，子闻之，曰：“再， 斯可矣。”

5•21 子曰：“宁武子，邦有道，则知；邦无 道，则愚。其知可及也，其愚不可及也。”

5•24 子曰：“孰谓微生高直？或乞醯焉，乞 诸其邻而与之。”

5•25 子曰：“巧言、令色、足恭，左丘明耻 之，丘亦耻之。匿怨而友其人，左丘明 耻之，丘亦耻之。”

5•26 颜渊、季路侍，子曰：“盍各言尔志？” 子路曰：“愿车马、衣轻裘与朋友共，敝 之而无憾。”颜渊曰：“愿无伐善，无施 劳。”子路曰：“愿闻子之志。”子曰：“老 者安之，朋友信之，少者怀之。”

### 雍也篇第六

6•3 哀公问：“弟子孰为好学？”孔子对曰： “有颜回者好学，不迁怒，不贰过。不幸短命死矣！今也则亡，未闻好学者也。”

  

6•11 子曰：“贤哉，回也！一箪食，一瓢饮，在陋巷。人不堪其忧，回也不改其乐。 贤哉，回也！”

6•18 子曰：“质胜文则野，文胜质则史。文 质彬彬，然后君子。”

6•20 子曰：“知之者不如好之者，好之者不 如乐之者。”

6•23 子曰：“知者乐水，仁者乐山；知者动， 仁者静；知者乐，仁者寿。”

6•29 子曰：“中庸之为德也，其至矣乎！”

  

6•30 子贡曰：“如有博施于民而能济众，何如？可谓仁乎？”子曰：“何事于仁，必 也圣乎！尧舜其犹病诸！夫仁者，己欲 立而立人，己欲达而达人。能近取譬， 可谓仁之方也已。”

### 述而篇第七

7•1 子曰：“述而不作，信而好古，窃比于我老彭。”

7•2 子曰：“默而识之，学而不厌，诲人不倦， 何有于我哉？”

7•8 子曰：“不愤不启，不悱不发，举一隅不 以三隅反，则不复也。”

7•10 子谓颜渊曰：“用之则行，舍之则藏， 唯我与尔有是夫！”子路曰：“子行三军， 则谁与？”子曰：“暴虎冯河，死而无悔 者，吾不与也。必也临事而惧，好谋而 成者也。”

7•15 子曰：“饭疏食饮水，曲肱而枕之，乐亦在其中矣。不义而富且贵，于我如浮云。”

7•18 叶公问孔子于子路，子路不对。子曰：“女奚不曰，其为人也，发愤忘食，乐以忘忧，不知老之将至云尔。”

7•20 子不语怪，力，乱，神。

7•21 子曰：“三人行，必有我师焉。择其善 者而从之，其不善者而改之。”

7•36 子曰：“君子坦荡荡，小人长戚戚。”

### 泰伯篇第八

8•7 曾子曰：“士不可以不弘毅，任重而道远。 仁以为己任，不亦重乎？死而后已，不亦远乎？”

8•14 子曰：“不在其位，不谋其政。”

### 子罕篇第九

9•13 子贡曰：“有美玉于斯，韫匮而藏诸？ 求善贾而沽诸？”子曰：”沽之哉！沽之 哉！我待贾者也。”

9•17 子在川上曰：“逝者如斯夫！不舍昼夜。”

  

9•19 子曰：“譬如为山，未成一篑，止，吾止也；譬如平地，虽覆一篑，进，吾往也。”

9•22 子曰；“苗而不秀者有矣夫！秀而不实 者有矣夫！”

9•23 子曰：“后生可畏，焉知来者之不如今 也？四十、五十而无闻焉，斯亦不足畏 也已。”

9•26 子曰：“三军可夺帅也，匹夫不可夺志 也。”

9•28 子曰：“岁寒，然后知松柏之后雕也。” 9•29 子曰：“知者不惑，仁者不忧，勇者不

惧。”

9•30 子曰：“可与共学，未可与适道；可与 适道，未可与立；可与立，未可与权。”

### 乡党篇第十

10•1 孔子于乡党，恂恂如也，似不能言者。 其在宗庙朝廷，便便言，唯谨尔。

10•8 食不厌精，脍不厌细。食饐而餲，鱼馁 而肉败，不食。色恶，不食。臭恶，不 食。失饪，不食。不时，不食。割不正， 不食。不得其酱，不食。肉虽多，不使 胜食气。惟酒无量，不及乱。沽酒市脯 不食。不撤姜食。不多食。

### 先进篇第十一

11•12 季路问事鬼神，子曰：“未能事人，焉 能事鬼？”“敢问死。”曰：“未知生，焉

知死？”

11•15 子曰 ：“由之瑟奚为于丘之门？”门人 不敬子路。子曰：“由也升堂矣，未入于室也。”

  

11•16 子贡问：“师（子张）与商（子夏）也孰贤？”子曰：“师也过，商也不及。” 曰：“然则师愈与？”子曰：“过犹不及。”

11•26 子路、曾晳、冉有、公西华侍坐。子 曰：“以吾一日长乎尔，毋吾以也。居则 曰：‘不吾知也！’如或知尔，则何以哉？” 子路率尔而对曰：“千乘之国，摄乎大国之间，加之以师旅，因之以饥馑；由也为之， 比及三年，可使有勇，且知方也。”夫子哂之。“求，尔何如？”对曰：“方六七十，如 五 六十，求也为之 ，比 及三 年， 可使 足民。 如其礼乐，以俟君子。”“赤，尔何如？”对曰：“非曰能之，愿 学 焉。宗庙之事， 如会 同， 端章 甫， 愿为小 相焉。”“ 点，尔何如？ ” 鼓 瑟希， 铿 尔，舍 瑟 而作，对曰：“异乎三子者之撰。” 子曰：“何 伤 乎？亦各言其志 也！”曰：“莫春 者， 春服 既 成，冠者五六人 ，童 子六 七人 ，浴 乎沂， 风 乎舞雩，咏而归 。”夫子喟 然叹 曰：“吾与 点也！”三子者出，曾晳后。曾晳曰：“夫三子者 之言何如？”子曰：“亦各言其志也已矣！”曰： “夫子何哂由也？”曰：“为国以礼，其言不 让 ，是故哂之。“唯 求则非邦也 与？ ”“安见 方六七十如五六十而非邦也者？”“唯赤则非 邦也与？”“宗庙会同，非诸侯而何？赤也为 之小，孰能为之大？”

### 颜渊篇第十二

12•1 颜渊问仁。子曰：“克己复礼为仁。一 日克己复礼，天下归仁焉。为仁由己， 而由人乎哉？”颜渊曰：”请问其目。”子曰：“非礼勿视，非礼勿听，非礼勿言， 非礼勿动。”颜渊曰：“回虽不敏，请事 斯语矣。”

12•5 司马牛忧曰：“人皆有兄弟，我独亡。” 子夏曰：“商闻之矣：死生有命，富贵在 天。君子敬而无失，与人恭而有礼。四 海之内，皆兄弟也。君子何患乎无兄弟 也？”

12•11 齐景公问政于孔子。孔子对曰：“君君， 臣臣，父父，子子。”公曰：“善哉！信 如君不君，臣不臣，父不父，子不子， 虽有粟，吾得而食诸？”

12•16 子曰：“君子成人之美，不成人之恶。 小人反是。”

12•22 樊迟问仁，子曰：“爱人。”问知，子 曰：“知人。”樊迟未达。子曰：“举直错 诸枉，能使枉者直。”樊迟退，见子夏。 曰：“乡也吾见于夫子而问知，子曰举直 错诸枉，能使枉者直，何谓也？”子夏曰：“富哉言乎！舜有天下，选于众，举 皋陶，不仁者远矣。汤有天下，选于众， 举伊尹，不仁者远矣。”

### 子路篇第十三

13•3 子路曰：“卫君待子而为政，子将奚先？” 子曰：“必也正名乎！”子路曰：“有是哉？ 子之迂也！奚其正？”子曰：“野哉由也！ 君子于其所不知，盖阙如也。名不正则 言不顺，言不顺则事不成，事不成则礼 乐不兴，礼乐不兴则刑罚不中，刑罚不 中则民无所措手足。故君子名之必可言 也，言之必可行也。君子于其言，无所 苟而已矣。”

13•6 子曰：“其身正，不令而行；其身不正， 虽令不从。”

13•17 子夏为莒父宰，问政。子曰：“无欲速， 无见小利。欲速，则不达；见小利，则 大事不成。”

13•18 叶公语孔子曰：“吾党有直躬者，其父攘羊，而子证之。”孔子曰：“吾党之直 者异于是。父为子隐，子为父隐，直在 其中矣。”

13•23 子曰：“君子和而不同，小人同而不 和。”

### 宪问篇第十四

14•23 子曰：“君子上达，小人下达。”

14•28 子曰：“君子耻其言而过其行。”

14•34 或曰：“以德报怨，何如？”子曰：“何 以报德？以直报怨，以德报德。”

  

### 卫灵公篇第十五

15•9 子曰：“志士仁人，无求生以害仁，有 杀身以成仁。”

15•10 子贡问为仁。子曰：“工欲善其事，必 先利其器。居是邦也，事其大夫之贤者， 友其士之仁者。”

15•12 子曰：“人无远虑，必有近忧。”

15•15 子曰：“躬自厚而薄责于人，则远怨矣。”

15•21 子曰：“君子求诸己，小人求诸人。”

  

15•23 子曰：“君子不以言举人，不以人废言。”

15•24 子贡问曰：“有一言而可以终身行之者 乎？”子曰：“其恕乎！己所不欲，勿施 于人。”

15•27 子曰：“巧言乱德，小不忍则乱大谋。”

  

15•30 子曰：“过而不改，是谓过矣。”

15•36 子曰：“当仁, 不让于师。”

15•39 子曰：“有教无类。”

15•40 子曰：“道不同，不相为谋。”

### 季氏篇第十六

16•1 季氏将伐颛臾。冉有、季路见于孔子曰： “季氏将有事于颛臾。”孔子曰：“求！ 无乃尔是过与？夫 颛臾，昔者先王 以为 东蒙 主， 且在 邦域之 中矣，是社稷之臣也。何以伐为？”

冉有曰：“夫子欲之，吾二臣者皆不欲也。” 孔 子曰：“求 ！周 任有 言曰 ：‘陈力就 列， 不 能者止。’危而不持，颠而不扶，则将焉用彼 相 矣？且尔言过矣 ，虎 兕出 于柙 ，龟 玉毁于 椟中，是谁之过与？”

冉有曰：“今夫颛臾，固而近于费，今不 取 ，后世必为子孙 忧。”孔 子曰：“求！君 子 疾 夫舍曰欲之而必 为之 辞。 丘也 闻有 国有家 者 ，不患寡而患不 均， 不患 贫而 患不 安。盖 均 无贫，和无寡， 安无 倾。 夫如 是， 故远人 不 服，则修文德以 来之 。既 来之 ，则 安之。 今由与求也,相夫子，远人不服而不能来也， 邦分崩离析而不能守也；而谋动干戈于邦内。 吾恐季孙之忧，不在颛臾，而在萧墙之内也。”

### 阳货篇第十七

17•2 子曰：“性相近也，习相远也。”

17•4 子之武城，闻弦歌之声。夫子莞尔而笑， 曰：“割鸡焉用牛刀？”子游（言偃）对 曰：“昔者偃也闻诸夫子曰:‘君子学道 则爱人，小人学道则易使也。’”子曰： “二三子，偃之言是也！前言戏之耳。”

17•9 子曰：“小子！何莫学夫诗？诗，可以 兴，可以观，可以群，可以怨。迩之事 父，远之事君。多识于鸟兽草木之名。”

17•14 子曰：“道听而涂说，德之弃也。”

  

17•15 子曰 ：“鄙夫！可与事君也与哉？其未得之也，患得之；既得之，患失之。苟 患失之，无所不至矣。”

17•23 子路曰：“君子尚勇乎？”子曰：“君 子义以为上。君子有勇而无义为乱，小 人有勇而无义为盗。”

17•25 子曰 ：“唯女子与小人为难养也！近之则不孙，远之则怨。”

### 微子篇第十八

18•5 楚狂接舆歌而过孔子曰：“凤兮！凤兮！ 何德之衰？往者不可谏，来者犹可追。 已而！已而！今之从政者殆而！”孔子下， 欲与之言。趋而辟之，不得与之言。

18•7 子路从而后，遇丈人，以杖荷蓧。

子路问曰：“子见夫子乎？”丈人曰：“四体不勤，五谷不分。孰为夫子？”植其杖而芸。 子路拱而立。止子路宿，杀鸡为黍而食之， 见其二子焉。

明日，子路行以告。 子曰 ：“隐者 也。” 使子路反见之。至则行矣。子曰：“不仕无义。 长 幼之节，不可废 也； 君臣 之义 ，如 之何其 废 之？欲洁其身， 而乱 大伦 。君 子之 仕也， 行其义也。道之不行，已知之矣。”

### 子张篇第十九

19•1 子张曰：“士见危致命，见得思义，祭思敬，丧思哀，其可已矣。”

19•5 子夏曰：“日知其所亡，月无忘其所能， 可谓好学也已矣。”

19•13 子夏曰：“仕而优则学，学而优则仕。”

  

19•21 子贡曰：“君子之过也，如日月之食焉：过也，人皆见之；更也，人皆仰之。”

### 尧曰篇第二十

20•3 子曰：“不知命，无以为君子也。不知 礼，无以立也。不知言，无以知人 也。”